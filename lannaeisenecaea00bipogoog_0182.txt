174 L. ΑΝΝΑΕΙ SENECAE a

nimus. Et, quum auro tecta perfudimus, quid
aliud quam mendacio gaudemus? scimus enim
sub illo auro foeda ligna latitare. N ec tantum pa-
rietibus aut lacunaribus ornamentum tenue prae-
, tenditur; omnium istorum, quos incedere altos vi-
des, bracteata felicitas est. Inspice, et scies, sub ista
tenui membrana dignitatis quantum mali iaceat.

Haec ipsa res, quae tot magistratus, tot iudi-
ces detinet, quae et magistratus et iudices facit,
pecunia , ex quo in honore esse coepit , verus re-
rum honor cecidit: mercatoresque et venales in·
vicem facti , quaerimus, non quale sit quidque,
sed quanti. Ad mercedem pii sumus, ad merce·
dem inpii. Honesta, quamdiu aliqua illis..spes in·
-est‚ sequimur-3 in contrarium transituri, si plus
scelera promittent. Admirationem nobis parentes
auri argentique fecerunt3 et teneris infusa cupi-
ditas altius sedit , crevitque nobiscum. Deinde to'-
tus populus, in alia discors ‚ in hoc convenit3
hoc suspiciunt, hoc suis optant, hoc Diis, vel-
ut rerum humanarum maximum, quum grati vi-
deri volunt , consecrant. Denique eo mores reda·
cti sunt, ut paupertas maledicto probroque sit,
contemta divitibus, invisa pauperibus. Accedunt
deinde carmina Poetarum, quae adfectibus no-
stris facem subdant, quibus divitiae, velut uni-¹
cum vitae decus ornamentumque, laudantur. Ni-
hil illis melius nec dare-videntur Dii inmortales
posse, nec habere.

Regia Solis erat sublimibus alta columnis.

clara micante auro. -

